Są to jedne z moich ulubionych słodyczy i śmiało mógłbym się nazwać jednym z największych fanów masła orzechowego na świecie 🥜
Problem z nimi jest taki, że czasem ciężko znaleźć je na sklepowych półkach. Rozwiązanie jest proste - zróbcie je sami!

Domowe nie dość, że są znacznie smaczniejsze to nie mają zbędnych dodatków. Ponadto możecie użyć dowolnej czekolady: mlecznej, gorzkiej lub białej 🍫
.
Przepis:
SKŁADNIKI (na 6 sztuk):
120 g czekolady
10 g oleju kokosowego
120 g masła orzechowego
60 g cukru pudru
1 łyżeczka ekstraktu waniliowego
szczypta soli

WYKONANIE:
✅ Przygotowujemy 6 foremek do babeczek. Rozpuszczamy 60 g czekolady i 5 g oleju kokosowego. Mieszamy, wylewamy na spód kokilek i obracamy je pod kątem, tak żeby czekolada pokryła również ścianki do połowy wysokości.
✅ Odstawiamy do lodówki na 15 minut, w międzyczasie mieszamy masło orzechowe z cukrem pudrem, wanilią i solą, a następnie nakładamy je na zastygniętą czekoladę.
✅ Rozpuszczamy resztę czekolady oraz oleju i wylewamy na wierzch. Odstawiamy do lodówki do zastygnięcia na 30 minut.
"Nadmiar" przechowujemy w lodówce.